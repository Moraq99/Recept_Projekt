1.Házi vaniliás túrókrém

Hozzávalók:
    25 dkg túró
    2 db tojás (sárgája)
    2 dl tej
    5-8 dkg cukor
    1 ek vaníliás pudingpor
    1/2 rúd vanília magjai
    1 csipet só

Elkészítés:
      A tojások sárgáját a cukorral, pudingporral és egy kevés tejjel alaposan elkeverjük
      (előzőleg a sárgájákat a cukorral kissé habosítjuk).
      A maradék tejet a vanília magjaival felforraljuk, beleöntjük a masszát, majd addig keverjük,
      amíg sűrű pudingot nem kapunk. Ezután hagyjuk kihűlni.
      A túrót áttörjük, majd hozzáöntjük a kihűlt vaníliás alapot,
      és botmixerrel addig keverjük, amíg krémes nem lesz.
      Poharakba, tálakba adagolva lehűtjük.
      Tálaláskor megszórhatjuk áfonyával,
      vagy készíthetünk hozzá karamell vagy gyümölcs öntetet.



2.Bögrés gofri

Hozzávalók:
    3db	tojás
    1.5 bögre tej
    2ek	cukor
    0.75 bögre liszt
    0.25 bögre olaj
    1 csom	vaníliás cukor
    1 csom	sütőpor
    1 csip	só

Elkészítés:
    A tojásokat szétválasztjuk. Egy nagy tálban robotgéppel összekeverjük a tejet,
    a tojássárgáját, a cukrot, a lisztet, az olajat, a vaníliás cukrot, a sütőport és a sót.
    Kemény habbá verjük a tojásfehérjéket, majd óvatosan a masszához forgatjuk.
    A tésztát a hűtőben pihentetjük egy órát,
    majd gofrisütőben a szokásos módon kisütjük a gofrikat.



3.Kekszes-tejfölös süti sütés nélkül

Hozzávalók:
    50 dkg háztartási keksz
    2n poh	 tejföl
    3csom	vaníliás cukor
    9ek	kristálycukor
    1ek	keserű kakaópor

Elkészítés:
        Az egyik pohár tejfölbe belekeverünk 4 evőkanál cukrot és 2 csomag vaníliás cukrot.
        A másikba 5 evőkanál cukrot, 1 csomag vaníliás cukrot, valamint 1 kanál kakaóport.
        Egy közepes méretű (kb. 20x30 cm-es) tepsi aljára tegyünk egy réteg háztartási kekszet.
        Kenjük el rajta a vaníliás tejföl 2/3 részét. Fedjük be egy réteg keksszel,
        egyengessük el rajta a kakaós tejföl 2/3-át. Borítsuk be egy újabb réteg keksszel,
        majd a maradék vaníliás és kakaós tejfölt öntsük a tetejére, egyengessük el,
        fogpiszkálóval tetszés szerint rajzoljunk bele mintákat.
        Tegyük hűtőbe 10-12 órára. A keksz megpuhul, a tejföl pedig kissé megköt.



4.BÖGRÉS KEFIRES-MEGGYES KEVERT SÜTI

Hozzávalók:
    3bögre	liszt
    1csom	sütőpor
    5bögre	cukor
    1csom	vaníliás cukor
    1bögre	kefir
    1bögre	olaj
    4db	tojás
    40dkg	meggy
    1ek	fahéj
    vaj
    porcukor
    fahéj

Elkészítés:
    Egy 175 ml-es kefires dobozzal kimérjük a hozzávalókat.
    Összekeverjük a lisztet, a sütőport, a cukrot és a vaníliás cukrot. Hozzáadjuk a kefirt, az olajat és a tojást,
    és alaposan összekeverjük. A tésztát kivajazott és kilisztezett tepsibe öntjük.
    A lecsögpögtetett meggyet megszórjuk a fahéjjal, majd a tésztára szórjuk.
    180 fokra előmelegített sütőben 30 perc alatt készre sütjük, porcukorral a tetején tálaljuk.


5.EGYSZERŰ TÚRÓS KÓKUSZGOLYÓ

Hozzávalók:
    25dkg	túró
    20dkg	porcukor
    15dkg	kókuszreszelék
    1csom	vaníliás cukor
    1db	citrom

Elkészítés:
        Egy tálban áttörjük a túrót, hozzáadjuk a porcukrot és a vaníliás cukrot.
        A kókuszreszelékből félreteszünk egy keveset, a többit a keverékhez adjuk.
        Ezután megmossuk és szárazra töröljük a citromot, és a masszához adjuk a lereszelt a héját.
        A hozzávalókat alaposan összegyúrjuk, majd kis gombócokat formálunk belőle.
        A végén a golyókat meghempergetjük a maradék kókuszreszelékben.



6.KÓKUSZTEKERCS

Hozzávalók:
    50dkg	darált keksz
    50dkg	porcukor
    6ek	kakaópor
    6ek	rum
    1db	tojássárgája
    5ek	tej
    20dkg	vaj
    1tasak	vaníliás cukor
    20dkg	kókuszreszelék

Elkészités:
    Alaposan összegyúrjunk a darált kekszet a porcukorral, a kakaóporral és a rummal,
    a tojássárgájával és tejjel, majd a hűtőbe tesszük, kb. 1 órára.
    A puha vajat krémesre keverjük a vaníliás cukorral, majd apránként hozzáadjuk a kókuszreszeléket.
    A porcukorral megszórt sütőpapíron kinyújtjuk a kekszes masszát.
    Rákenjük a kókuszos krémet, és feltekerjük a sütőpapír segítségével.
    A tekercset egy kevés porcukorban és kókuszreszelékben megforgatjuk,
    majd alufóliába csomagoljuk, és hűtőbe tesszük, amíg megszilárdul.
    Meleg vízbe mártott, megtörölt késsel kb. 1 cm-es szeletekre vágjuk.



7.PUDINGOS KEKSZEK

Hozzávalók:
    25dkg	margarin
    10dkg	porcukor
    1ek	vaníliás cukor
    25dkg	finomliszt
    2csom	pudingpor
    csokicsepp

Elkészítés:
    Egy keverőtálban, konyhai robotgép segítségével minden alapanyagot összegyúrunk,
    majd kis golyókat formálunk a masszából.
    Sütőpapírral bélelt tepsire rakosgatjuk őket, majd villávalkissé lenyomjuk -
    ezzel mintegy mintázzuk is a felületüket. De ellapíthatjuk atenyererünkkelis,
    majd 3-3 csokicseppet vagy apróra vágott étcsokidarabot belenyomhatunka tésztába.
    200 fokra előmelegített sütőben max. 10 perc alatt készre sütjük a kekszecskéinket!



8.EGYSZERŰ BANÁNOS MUFFIN

Hozzávalók:
    2db	banán
    15dkg	liszt
    1csom	sütőpor
    10dkg	cukor
    1csom	vaníliás cukor
    1db	tojás
    0.8dl	olaj
    vaj
    banánkarikák

Elkészítés:

A meghámozott banánokat összetörjük egy villával.
Átszitáljuk egy tálba a lisztet és a sütőport, majd hozzáadjuk a cukrot, a vaníliás cukrot,
a tojást, az olajat és a banánt, majd alaposan össszedolgozzuk.
Kivajazzuk a muffinsütőt, majd a mélyedésekbe halmozzuk a tésztamasszát.
180 fokra előmelegített sütőben 20-30 percig sütjük, majd a formában hagyjuk kihűlni.
A muffinokat banánkarikákkal díszítjük.


9.EGYSZERŰ MEGGYES PALACSINTA

Hozzávalók:
    3db	tojás
    15dkg	cukor
    50dkg	liszt
    szénsavas ásványvíz
    meggylekvár

Elkészítés:
        A tojásokat feltörjük, egy tálba öntjük, majd a cukorral habosra kavarjuk, végül hozzáadjuk a lisztet.
        Ezeket összedolgozzuk és ásványvízzel lazítjuk a tésztát.
        A palacsintatészta sűrűségét egyénileg határozzuk meg.
        Bevonatos serpenyőben egyenként kisütjük a palacsintákat, és hűlni hagyjuk.
        A palacsintákat meggylekvárral töltjük meg, és háromszög alakúra hajtogatjuk.



10.TÍZPERCES SÜTŐPOROS FÁNK

Hozzávalók:
    25dkg	liszt
    1csip	só
    0.5csom	sütőpor
    1db	tojás
    3ek	porcukor
    1csom	vaníliás cukor
    2dl	 tejföl
    6dl	olaj

Elkészítés:
    A lisztet egy tálba szitáljuk, majd elkeverjük benne a sót és a sütőport.
    Egy másik tálban a tojást simára keverjük a porcukorral, a vaníliás cukorral és a tejföllel.
    Hozzáadjuk a sütőporos lisztet, és jól összedolgozzuk.
    Lisztezett felületen 0,5 cm vastagra nyújtjuk a tésztát, majd egy közepes átmérőjű pogácsaszaggatóval kiszaggatjuk.
    Ízlés szerint készíthetünk lyukat a közepébe.
    Bő, forró olajban, a közepestől egy kicsit kisebb lángon a fánkok mindkét oldalát szép pirosra sütjük.
    Konyhai papírtörlőn lecsepegtetjük a felesleges olajat. Porcukorral meghintve, sárgabaracklekvárral kínáljuk.



11.KLASSZIKUS TÚRÓGOMBÓC FAHÉJAS TEJFÖLLEL

Hozzávalók:
    10-15 db gombóchoz:
    50dkg	túró
    2db	tojás
    10dkg	búzadara
    1csom	vaníliáscukor
    2ek	kristálycukor
    1db	citrom reszelt héja
    1csip	só
    10dkg	zsemlemorzsa
    2ek	porcukor
    2ek	étolaj

Elkészítés:
        A túrót áttörjük, például egy krumplinyomóval. Összekeverjük a tojásokkal és a búzadarával,
        a cukorral, a citrom reszelt héjával, és a csipet sóval, majd letakarva minimum 1 órára tegyük hűtőbe
         – hogy a dara jól megszívja magát.
        Ezután nedves kézzel diónyi gombócokat formázunk a masszából, és enyhén sós, forró,
        gyöngyöző vízben kifőzzük – amint feljönnek a gombócok a víz tetejére, onnan számítva további 5 percig főzzük őket.
        Kevés olajon, alacsony lángon megpirítjuk a zsemlemorzsát, vigyázzunk mert könnyen túlbarnul.
        Két evőkanál porcukrot hozzákeverünk, és a kifőtt gombócokat ebbe az édes morzsába forgatjuk bele.
        A túrógombócot porcukorral megszórva, édes, fahéjas tejföllel, langyosan tálaljuk.



12.TEJES PITE

Hozzávalók:
    4db	tojás
    15dkg	cukor
    csip	só
    1csom	vaníliás cukor
    30dkg	liszt
    1l	tej
    vaj (a tepsi kikenéséhez)
    sárgabaracklekvár

Elkészítés:
        A tejes pite elkészítéséhez az egész tojásokat a cukorral, a sóval és a vaníliás cukorral kikeverjük,
        majd hozzáadjuk a lisztet és a tejet is, de csak apránként. Egynemű tésztává keverjük.
        Egy nagyobb, magas falú tepsit alaposan kikenünk vajjal, és beleöntjük a kevert tésztát.
        Előmelegített sütőben először magas hőmérsékleten (190 fokon) 10 percig, aztán alacsonyabb hőmérsékleten
         (170 fokon) 40 perc alatt szép pirosra sütjük.
        A süteményt négyzet alakúra vágjuk, és baracklekvárral tálaljuk.




13.TÚRÓS ZSEMLE, AHOGY A NAGYMAMÁM KÉSZÍTI

Hozzávalók:
    10db	zsemle
    6dl	tej
    5dkg	vaj
    3ek	cukor
    2.5dl	 tejföl
    0.5kg	túró
    1db	tojás
    1zacskó	vaníliás cukor
    1db	citrom
    4ek	porcukor
    2ek	 tejföl
    2marék	mazsola
    1csip	só

Elkészítés:
        A töltelék hozzávalóit egy tálban simára keverjük. A zsemléket kettévágjuk,
        a belsejüket kikaparjuk, hogy kb. 1 cm vastag héj maradjon.
        A tejet langyosra melegítjük, és hozzáadjuk a megolvasztott vajat és a cukrot.
        A zsemlék belét leöntjük 1-2 dl vajas tejjel, kicsit kinyomkodjuk és a töltelékhez adjuk,
        majd ezzel is kikeverjük.
        Kivajazunk egy tűzálló tálat. A zsemléket megmártjuk a vajas tejben,
        és egymás mellé állítjuk a jénaiban. Elosztjuk bennük a tölteléket, meglocsoljuk a maradék vajas tejjel,
        majd mindegyik tetejére még néhány kanál tejfölt teszünk.
        180 fokos sütőbe toljuk, és kb. 30 perc alatt készre sütjük
        (addig, amíg a zsemlék széle és a tejföl is itt-ott megpirul).


+1. Macskapörkölt

Hozzávalók:
    kiscica